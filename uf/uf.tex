\def\null{\texttt{NULL}}
\def\makeset{$\mathop{\mathit{makeset}}(x)$}
\def\find{$\mathop{\mathit{find}}(x)$}
\def\union{$\mathop{\mathit{union}}(x, y)$}

\section{Union-find}

% Sú problémy, ktoré vyžadujú spájanie objektov do množín a množín navzájom 
% a následné určovanie, do ktorej množiny objekt patrí. Od takejto \emph{
% dátovej štruktúry pre disjunktné množiny} očakávame, že si bude udržiavať 
% jednoznačného \emph{zástupcu} každej množiny a bude poskytovať 
% tieto tri oprácie: 
V niektorých aplikáciach potrebujeme udržiavať prvky rozdelené do skupín
(disjunktných množín), pričom skupiny sa môžu zlučovať a my potrebujeme
pre daný prvok efektívne zistiť, do ktorej skupiny patrí. Predpokladáme,
že každá množina $S$ je jednoznačne určená jedným svojim zástupcom $x\in S$
a potrebujeme implementovať nasledovné tri operácie:

\begin{itemize}
\item \makeset\ -- vytvorí novú množinu $S=\{x\}$ s jedným prvkom; %,
                   %ktorý nepatrí do žiadnej inej množiny;
\item \union\ -- ak $x,y$ sú zástupcovia množín $S$ a $T$,
                 {\it union} vytvorí novú množinu $S\cup T$,
                 pričom $S$ aj $T$ zmaže. Zástupcom novej množiny $S\cup T$
                 je $x$ alebo $y$.
\item \find\ -- nájde zástupcu množiny, v ktorej sa 
                prvok $x$ nachádza.
\end{itemize}

%V takejto situácií je vhodná štruktúra \emph{union-find}.

% Vďaka častej asociácií objektov a spájania množín ako vrcholy a hrany grafu 
% sa často dátová štruktúra abstraktne reprezentuje ako 
% \emph{les} -- množina zakorenených stromov. 
% Konkrétnou implementáciou potom býva pole objektov -- vrcholov. Ku každému 
% objektu sa musí udržiavať smerník $p(x)$ na otca v strome. Smerník zástupcu 
% množiny ukazuje na hodnotu \null.

\paragraph{Použitie.}

Union-find sa dá použiť na reprezentáciu neorientovaného grafu,
do ktorého pridávame hrany a odpovedáme na otázku "sú dané dva
vrcholy spojené nejakou cestou?" (t.j.\ sú v rovnakom komponente súvislosti?).
Medzi najznámejšie aplikácie patria Kruskalov algoritmus na nájdenie najlacnejšej
kostry \citep{kruskal} a unifikácia \citep{unif}.

\citet{cholesky} ukázali, ako sa dá union-find použiť pri Choleského dekompozícií
riedkych matíc. Autori navrhli efektívny algoritmus, ktorý zistí počet nenulových
prvkov v každom riadku a stĺpci výslednej matice, čo slúži na efektívnu alokáciu
pamäte.

Pre offline verziu úlohy, kde sú všetky operácie dopredu známe, \citep{offline-uf}
navrhli lineárny algoritmus. Článok obsahuje tiež viacero aplikácií v teoretickej
informatike.

%\begin{figure}
%\includegraphics[width=\columnwidth]{obrazky/union.png}
%\caption{\emph{Spájanie podľa ranku.} (a) Pred spojením. (b) Po spojení. 
%Plytší strom sa napojil pod hlbší.} 
%\label{img:union} 
%\end{figure}

\paragraph{Popis.}
Dátová štruktúra \emph{union-find} sa reprezentuje ako les, kde každý strom zodpovedá
jednej množine a korene stromov sú zástupcovia množín. Pri implementácií si
stačí pre každý prvok $x$ udržiavať smerník $p(x)$ na jeho otca
(pre koreň je $p(x)=\null$).

Operácia \makeset\ teda vytvorí nový prvok $x$ a nastaví $p(x) = \null$. 

Operáciu \find\ vykonáme tak, že budeme sledovať cestu po smerníkoch, až 
kým nenájdeme zástupcu. 

Operáciu \union\ ide najjednoduchšie vykonať tak, že presmerujeme smerník 
$p(y)$ na prvok $x$, teda $p(y) \gets x$. 
Môžeme ľahko pozorovať, že takýto \emph{naivný} spôsob je neefektívny, 
lebo nám operácia \find\ v najhoršom prípade, na $n$ prvkoch, trvá $\Omega(n)$ 
krokov. 

\smallskip
Existujú dva prístupy ako zlepšiť operácie a tým aj zrýchliť ich vykonanie. 
Sú to: heuristika \emph{spájanie podľa ranku} a rôzne heuristiky na 
\emph{kompresiu cesty}. 

\paragraph{Heuristika na spájanie.}

Prvá heuristika pre každý vrchol $x$ udržuje hodnotu $\rank(x)$,
ktorá určuje najväčšiu možnú hĺbku podstromu s koreňom $x$.
Pri o\-pe\-rá\-cií \makeset\ zadefinujeme $\rank(x) = 1$. 
Pri o\-pe\-rá\-cií \union\ porovnáme $\rank(x)$ a $\rank(y)$
a vždy napojíme strom s menším rankom pod strom s väčším rankom.
Ak majú oba stromy rovnaký rank, napojíme povedzme $x$ pod $y$
a $\rank(y)$ zvýšime o 1.
%aby sme zistili, ktorý zástupca predstavuje menší strom. 
% Smerník tohto zástupcu potom napojíme 
% na zástupcu s výšším rankom. Zástupca novej množiny bude ten s vyšším rankom. 
% Ak sú oba ranky rovnaké, vyberieme ľubovoľného zo zástupcov $x$ a $y$, 
% jeho rank zvýšime o jeden a smerník ostatného zástupcu bude ukazovať 
% na tohto zástupcu. %Zástupcom novej množiny bude vybratý zástupca. 

\paragraph{Heuristiky na kompresiu cesty.}

\begin{figure}
\includegraphics[width=\columnwidth]{obrazky/komp.png}
\caption{\emph{Kompresia cesty z vrcholu 11 do koreňa.} 
Cesta je vyznačená šedou. 
(a) Pred vykonaním kompresie. Pri úplnej kompresii~(b) sa všetky vrcholy 
napoja na zástupcu. Pri delení cesty~(c) a pólení cesty~(d) sa cesta skráti 
približne na polovicu.} 
\label{img:komp} 
\end{figure}

Druhou heuristikou je kompresia cesty. Algoritmov na efektívnu kompresiu 
cesty je veľa \citep{paths2}, tu popíšeme tie najefektívnejšie. Prvou z nich 
je \emph{úplná kompresia} \citep{comp1}. Pri vykonávaní operácie \find, po tom, 
ako nájdeme zástupcu, napojíme všetky vrcholy po ceste priamo pod koreň (obr.~\ref{img:komp}(b)).
Toto síce trochu spomalí prvé hľadanie, ale výrazne zrýchli ďalšie hľadania pre
všetky prvky na ceste ku koreňu. Druhou heuristikou je \emph{delenie cesty} \citep{comp2}. Pri vykonávaní 
operácie \find\ pripojíme každý vrchol v ceste od vrcholu $x$ po koreň stromu
na otca jeho otca (obr.~\ref{img:komp}(c)). Treťou heuristikou je \emph{pólenie cesty} \citep{comp2}.
Pri vykonávaní operácie \find\  pripojíme každý druhý vrchol v ceste od vrcholu
$x$ po koreň stromu na otca jeho otca (obr.~\ref{img:komp}(d)).

Časová zložitosť union-findu záleží od toho, koľko prvkov je v množinách a koľko je 
operácií celkovo vykonaných operácií. Všetky uvedené spôsoby ako vykonať 
operáciu \find\ sa dajú použiť s obomi realizáciami operácie \union. 
Počet prvkov označme $n$ a počet operácií $m$. V praxi je zvyčajne počet 
operácií oveľa väčší ako počet prvkov. Pri tomto predpoklade ($m\geq n$) je 
pri použití spájania podľa ranku časová zložitosť pre algoritmus bez kompresie 
$\Theta(m\log n)$ a pre všetky tri uvedené typy kompresií 
$\Theta(m\mathop{\alpha}(m,n))$ \citep{paths2}.

\paragraph{Vizualizácia.}
Dátovú štruktúru union-find sme vizualizovali ako les. Pre názorné 
oddelenie množín sme si zvolili pravidlo, ktoré zakazovalo vykresliť vrchol 
napravo od najľavejšieho vrcholu a naľavo od napravejšieho vrcholu inej 
množiny. Jednotlivé množiny sme už vykreslovali tesným Walkerovým algoritmom 
\citep{walker}. Vizualizácia poskytuje všetky vyššie spomínané heuristiky a 
aj tlačidlo na vykonanie viacerých náhodných spojení naraz. Toto je užitočné, 
keď chce používateľ vidieť, ako dátová štruktúra vyzerá, po vykonaní 
veľa operácií.

% V tabuľke~\ref{fig:uf:comp} je porovnanie časových zložitostí \citep{paths2}.

% \begin{table}
% \centering
% \small
% %\footnotesize %toto tu mám nechať?
% \subfloat[Časová zložitosť pre union-find, keď $m \geq n$.][Prehľad časových zložitostí, ak $m \geq n$.]{
% \begin{tabular}{m{2.5cm}m{2.2cm}m{2.2cm}}
% & Naivné spájanie & Spájanie podľa ranku \tabularnewline
% \hline
% Naivné hľadanie & $\Theta\left( mn\right)$ & $\Theta\left( m\log n\right)$ \tabularnewline
% Úplná kompresia, delenie cesty, pólenie cesty & $\Theta\left(m\log _{1+m/n} n \right)$ & $\Theta\left( m\alpha\left( m, n\right) \right)$ \tabularnewline
% \label{fig:uf:comp1}
% \end{tabular}
% }
% \qquad
% \subfloat[Časová zložitosť pre union-find, keď $m < n$.][Prehľad časových zložitostí, ak $m < n$.]{
% \begin{tabular}{m{2.5cm}m{2.2cm}m{2.2cm}}
% & Naivné spájanie & Spájanie podľa ranku \tabularnewline
% \hline
% Naivné hľadanie & $\Theta\left( mn\right)$ & $\Theta\left(n + m\log n\right)$ \tabularnewline
% Úplná kompresia& $\Theta\left(n + m\log  n \right)$ & $\Theta\left(n + m\alpha\left( n, n\right) \right)$ \tabularnewline
% Delenie cesty & $\Theta\left(n \log m \right)$ & $\Theta\left(n + m\alpha\left( n, n\right) \right)$ \tabularnewline
% Pólenie cesty & $\Omega\left(n + m\log n \right)$, $O\left(n\log m\right)$ & $\Theta\left(n + m\alpha\left( n, n\right) \right)$ \tabularnewline
% \label{fig:uf:comp2}
% \end{tabular}}
% \caption{\normalsize Porovnanie časových zložitostí pre rôzne kombinácie hľadaní prvkov a 
% spájaní množín pre union-find. Počet prvkov je $n$ a počet operácií je $m$. $\alpha$ 
% je inverzná Ackermannova funkcia. V praxi zväčša platí, že $m > n$.}
% \label{fig:uf:comp}
% \end{table}

%citovat Walkerov alg. - to mám robiť tu?

