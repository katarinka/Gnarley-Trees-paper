\subsection{Ďalšie rozšírenia}
K ďalším rozšíreniam patrí možnosť priblíženia, vzdialenia a presunu vykreslenej dátovej štruktúry v rámci
vizualizačnej plochy. Používateľ túto funkcionalitu využije najmä pri dátových
štruktúrach s veľkým počtom prvkov, kedy je obmedzený veľkosťou plochy. Ďalším
rozšírením je výpis celej postupnosti komentárov vizualizovanej operácie,
ktorý prináša spolu s históriou krokov značné zjednodušenie
výučby. Používateľ si môže konkrétnu vizualizáciu pozrieť toľkokrát, koľko
potrebuje na jej správne pochopenie. Navyše vidí, aké kroky budú
nasledovať/predchádzať a podľa toho si môže určiť vlastné tempo prezerania
vizualizácie. Ak si myslí, že daným krokom už porozumel, môže ich preskočiť.

